---
layout: post
title: "တချို့ Open-Source License တွေကို ဘာလို့ တချို့ Company ကြီးတွေမှာ အသုံးပြုခွင့်မပေးတာလဲ"
date: 2025-10-11 15:05:12 +0700
tags: [OpenSource, License, Tech, Burmese]
reading_time: 6
image: /assets/images/default-banner.png
---

Open-Source License ဆိုတာ ဆော့ဖ်ဝဲလ်တစ်ခုရဲ့ Source Code ကို လူတိုင်းအခမဲ့ ကြည့်ရှု၊ အသုံးပြု၊ ပြင်ဆင်၊ ဖြန့်ဝေခွင့်ပေးတဲ့ တရားဝင် သဘောတူညီချက်တစ်ခု ဖြစ်ပါတယ်။ ဒါပေမဲ့ ဒီလိုအခွင့်အရေးတွေနဲ့အတူ လိုက်နာရမယ့် စည်းကမ်းချက်တွေလည်း ပါဝင်ပါတယ်။

ဒါပေမဲ့ တစ်ချို့ Company ကြီးတွေမှာ open-source ဖြစ်တိုင်း အသုံးပြုခွင့်မပေးပါဘူး။ 

---
## ကုမ္ပဏီကြီးတွေက ဘာကြောင့် Open-Source License တချို့ကို ခွင့်မပြုတာလဲ။

ကုမ္ပဏီအများစုက Open-Source ကို နှစ်ခြိုက်စွာ အသုံးပြုကြပေမယ့် တချို့ License အမျိုးအစား အထူးသဖြင့် **Copyleft** License တွေကိုတော့ ရှောင်ရှားကြပါတယ်။ အဓိက အကြောင်းရင်းကတော့ သူတို့ရဲ့ **စီးပွားရေး** ကို ကာကွယ်ဖို့ပါပဲ။

### ၁။ Copyleft License များရဲ့ သဘာဝကြောင့်

**GNU General Public License (GPL)** လို License မျိုးဟာ "Copyleft" အမျိုးအစားထဲမှာ ပါပါတယ်။ သူ့ရဲ့ အဓိကစည်းကမ်းကတော့:

> **"GPL License နဲ့ ထုတ်ထားတဲ့ Code ကို သင့်ရဲ့ ဆော့ဖ်ဝဲလ်ထဲမှာ အသုံးပြုခဲ့ရင်၊ သင်ဖန်တီးလိုက်တဲ့ ဆော့ဖ်ဝဲလ်တစ်ခုလုံးကိုလည်း GPL License အောက်ကနေ Open-Source ပြန်လုပ်ပေးရမယ်။"**

ဒါကို **"Viral" License** လို့လည်း တင်စားခေါ်ကြပါတယ်။ ဗိုင်းရပ်စ်ပိုးလိုပဲ သူပါဝင်တဲ့နေရာမှန်သမျှကို သူ့လိုပဲ ဖြစ်သွားစေလို့ပါ။

ဒါဟာ ကုမ္ပဏီရဲ့ နည်းပညာတွေ၊ စီးပွားရေးလျှို့ဝှက်ချက်တွေကို အလကားပေးလိုက်ရသလို ဖြစ်သွားနိုင်တဲ့အတွက် စီးပွားရေးအရ ထိခိုက်နိုင်လို့ ကုမ္ပဏီကြီးတွေရဲ့ ရှေ့နေအဖွဲ့တွေက GPL လို License မျိုးကို လုံးဝခွင့်မပြုကြပါဘူး။

### ၂။ Permissive License များနှင့် ကွာခြားလို့

Copyleft License တွေနဲ့ ဆန့်ကျင်ဘက်ကတော့ **Permissive License** တွေပါ။ ဥပမာ - **MIT License**, **Apache License 2.0**, **BSD License** တို့ ဖြစ်ပါတယ်။

ဒီ License တွေကတော့ အရမ်းကို လိုက်လျောညီထွေရှိပါတယ်။

> **"ဒီ Code ကို ကြိုက်သလိုသုံး၊ ပြင်၊ ရောင်း၊ စား။ ဒါပေမဲ့ မူရင်းဖန်တီးသူက ဘယ်သူဆိုတာလေးတော့ Credit ပေးပါ။"** ဆိုတဲ့ သဘောပါပဲ။

သူတို့က ကိုယ့်ရဲ့ Code ကို Open-Source ပြန်လုပ်ရမယ်ဆိုတဲ့ ကန့်သတ်ချက်မရှိပါဘူး။ ဒါကြောင့် [Kubernetes](https://opensource.google/projects/kubernetes?hl=en) ( Apacehe-2.0 ), .NET Core ရဲ့ MIT License တို့လို ကုမ္ပဏီကြီးတွေက Permissive License တွေကို သူတို့ရဲ့ ထုတ်ကုန်တွေမှာ ကျယ်ကျယ်ပြန့်ပြန့် သုံးကြပါတယ်။ 

---
## Popular opensource licenses

| License Type | Example Licenses | Key Point |
| :--- | :--- | :--- |
| **Permissive (Non-Copyleft)** | MIT License, Apache License 2.0, BSD License | Has very few restrictions and can be freely used in commercial software. |
| **Weak Copyleft** | Mozilla Public License (MPL), GNU LGPL | Requires only modifications to the original licensed files to be released as open-source. |
| **Strong Copyleft** | GNU General Public License (GPL), AGPL | Requires the entire derivative work (the whole software) to be released as open-source under the same license. |

----

Open-Source License ဆိုတာ အလွန်အသုံးဝင် ပေမယ့် သူ့ရဲ့ စည်းမျဉ်းစည်းကမ်းတွေကို သေချာနားလည်ဖို့ လိုအပ်ပါတယ်။ အထူးသဖြင့် စီးပွားဖြစ်လုပ်ငန်းတွေမှာ ကိုယ့်ရဲ့ တီထွင်ဖန်တီးမှုတွေကို မထိခိုက်စေဖို့ License အမျိုးအစားကို ရွေးချယ်ဖို့က အရေးကြီးပါတယ်။

သေခြာလေ့လာချင်တယ်ဆိုရင်တော့ အောက်က Link တွေမှာ ကိုယ်တိုင်ဖတ်ကြည့်လို့ ရပါတယ်။

- https://opensource.org/licenses
- https://opensource.guide/
- https://choosealicense.com/